# EuroSkills Herning 2025 nemzeti válogató, Skill 17 (Web Development)

[English version](https://github.com/skillsit-hu/es2025-s17-hu-r1/blob/master/README_EN.md)

![EuroSkills Herning 2025](https://skillsit.hu/wp-content/uploads/2024/01/es2025-herning.png)

## 1. forduló

Az alábbiakban a válogató első fordulójára vonatkozó legfontosabb információkat osztjuk meg.
### Általános tudnivalók
Ebben a fordulóban egy weblapfejlesztési feladatot kell elvégezned. Az otthoni feladat megoldása során tetszőleges felkészülési forrásokat használhatsz fel, de a feladatot önállóan kell elvégezned, az elkészült munkának a te képességeidet és tudásodat kell tükröznie.

A beküldött feladat értékelését követően a legjobb 10 versenyzővel személyes interjú keretében beszélgetünk el. Ezt követően 6 versenyzőt választunk ki, ők mérkőzhetnek majd meg egymással az egynapos középdöntőben. (A középdöntő várható időpontja 2024.04.06, szombat.) 

#### A feladat beadásának módja és határideje:

A feladatot kétféle formában kell beadnod:

1.	Forráskód GitHub repo-ban

	A feladatok beadásához a megoldásod forráskódját tartalmazó GitHub repository-t (a továbbiakban repo) kell majd megosztanod velünk. YYY az a három számjegyű személyes kód, amit e-mailben küldtünk ki számodra. Amennyiben nem használtad még a GitHub szolgáltatást, akkor regisztrálj egy azonosítót a https://github.com címen, majd hozz létre egy privát repo-t es2025-s17-r1-YYY néven, ahol YYY a tőlünk e-mailben kapott három számjegyű sorszámod. 

	Ezután a megoldásodat tartalmazó repo-t meg kell osztanod velünk. Ehhez a `skillsithu` GitHub azonosítónkat használd.

2.	Kész weblap publikálása (deploy) a Netlify szolgáltatás segítségével 

	a.	A Netlify egy olyan ingyenesen is használható szolgáltatás, ahol statikus webhelyek oszthatók meg a nyilvánossággal. A szolgáltatás úgy működik, hogy a Netlify-on létrehozott webalkalmazást, amit egy GIT repoval (esetünkben a forduló feladatához létrehozott GitHub repoddal) tudsz összekapcsolni. Amikor egy változást push-olsz a repoba, akkor a Netlify ennek alapján elkészít egy új buildet, és azt azonnal ki is publikálja az app-hoz tartozó nyilvános címen. Ha csak natív HTML/CSS/JavaScript hármast használhatsz, akkor a build (a publikálásra előkészített csomag) gyakorlatilag meg fog egyezni a forráskóddal. Ne ijedj meg, a dolog sokkal egyszerűbb, mint amilyennek elsőre látszik! Ha elakadsz, keress bennünket nyugodtan iránymutatásért! Ha az alkalmazásod valamilyen keretrendszerrel készült (pl. React), akkor nézz utána, hogy az alkalmazásodat miként tudod a legegyszerűbben a Netlifly-on publikálni.  

	b.	Regisztrálj egy azonosítót a Netlify-on (https://www.netlify.com/), hozz létre egy új appot a weblapod számára (App New Site > Import an existing project), kapcsold össze az appot a GitHub repoddal, majd válassz egy tetszőleges szabad hostnevet.
 
	c.	A választott hostnevet (amin a weblapodat elérjük) írd be a repo README file-jának első sorába. A második sorba írd be a kapott azonosítódat, a harmadikba pedig a nevedet.

#### A feladat

A feladat leírását ebben a repoban, az [es2025-s17-hu-r1.md](es2025-s17-hu-r1.md) fájlban találod. A feladatsor három fázisra van bontva. Ahhoz, hogy a beküldött megoldásodat értékelni tudjuk, legalább az első fázis feladatait el kell végezned. A továbbjutáshoz nem feltétlenül kell az összes fázist teljesítened. Ha az első fázissal megvagy, akkor a második fázis teljes vagy részleges megvalósításával növelheted a középdöntőbe jutásod esélyeit. A harmadik fázisba csak akkor kezdj bele, ha az első két fázist teljes egészében sikerült teljeítened. 

#### Határidő

A feladatok elkészítésének végső határideje: **2024.02.27., kedd, éjfél**

Beadott megoldásnak azt tekintjük, amit a fenti időben a repodban és a netlify-os oldaladon találunk.
